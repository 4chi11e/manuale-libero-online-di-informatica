---
layout: default
title: Home
nav_order: 1
description: "La mia Home"
has_children: false
#permalink: /
has_toc: false
---

<div class="titolone">
    <h1>
        Manuale Libero Online di Informatica<br>
        <small id="peril">per il</small><br>
        Liceo Scientifico delle Scienze Applicate
    </h1>	
    <h2>
        <small id="acuradi">
            A cura di
        </small><br>
            Francesco Tormene
    </h2>
</div>


L'idea di creare questo sito nasce dalla necessità di porre rimedio all'inadeguatezza dei libri di testo esistenti per l'insegnamento dell'informatica nel liceo scientifico delle scienze applicate. I contenuti teorici di questi testi erano spesso imprecisi o incompleti, mentre gli esercizi erano numericamente insufficienti, erano spesso o troppo facili o troppo difficili, davano consegne ambigue e non coprivano tutti gli argomenti trattati.

Per questi motivi, ad inizio 2020, durante il mio secondo anno di insegnamento al Liceo Banfi di Vimercate, mi decido finalmente ad iniziare la creazione di questo manuale online che spero possa essere utile a tutti i miei studenti attuali e futuri, e chissà magari anche a qualche collega e ai suoi studenti.

Il materiale che troverete è di varia provienienza. Per le parti pratiche, in particolare quelle legate alla programmazione, il materiale è frutto della raccolta di esercizi ed esempi fatti in aula con le mie classi. Per le parti teoriche invece il contenuto delle varie pagine non è soltanto farina del mio sacco. Sebbene molte parti siano state scritte da me, in diversi casi ho attinto da diverse fonti, preferibilmente materiale libero. Una parte è stata raccolta e riadattata da Wikipedia, altre parti sono state tratte e riadattate da pagine, documenti o eserciziari prodotti da diversi docenti o studenti universitari. Spero che nessuno si risentirà per aver utilizzato parte del materiale da loro scritto, anche considerando che questa dispensa è completamente gratuita e libera, infatti il codice e liberamente disponibile [qui](https://github.com/4chi11e/dispensa-di-informatica) su un repository pubblico su github sotto licenza GNU GPL.